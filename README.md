## Опис роботи

Курсова робота з дисципліни "Об'єктно-орієнтоване програмування".

Wolf Island - невелика екологічна модель, яка ставить за мету спостереження за зміною популяції тварин протягом деякого
часу на певній території.
Важливими особливостями моделі є розширюваність та простий, зрозумілий інтерфейс.

## Постановка задачі

Вовчий острів (Ван Тассел Д. Стиль, розробка, ефективність, налагодження й випробування програм. - М.: Мир, 1981).
Вовчий острів розміром 20х20 заселений дикими кроликами, вовками й вовчицями.

Є по кілька представників кожного виду.
Кролики досить нерозумні: у кожний момент часу вони з однаковою ймовірністю 1/9 пересуваються в один з восьми сусідніх
квадратів (за винятком ділянок, обмежених береговою лінією) або просто сидять нерухомо. Кожний кролик з імовірністю 0,2
перетворюється у двох кроликів.

Кожна вовчиця пересувається випадковим чином, поки в одному із сусідніх восьми квадратів
не виявиться кролик, за яким вона полює. Якщо вовчиця й кролик виявляються в одному квадраті, вовчиця з’їдає кролика й
одержує одне очко. А якщо ні, то вона втрачає 0,1 очка. Вовки й вовчиці з нульовою кількістю очків умирають. У
початковий момент часу всі вовки й вовчиці мають 1 очко. Вовк поводиться подібно до вовчиці доти, поки в сусідніх
квадратах не зникнуть усі кролики; тоді, якщо вовчиця перебуває в одному з восьми прилеглих квадратів, вовк женеться за
нею. Якщо вовк і вовчиця виявляться в одному квадраті й там немає кролика, якого потрібно з’їсти, вони роблять потомство
випадкової статі.

Запрограмувати передбачувану екологічну модель і поспостерігати за зміною популяції протягом деякого
періоду часу.

## Графічний інтерфейс

Оскільки програма працює покроково, користувачу надано можливість переходити до наступного кроку за допомогою окремого
елементу управління. Крім того, він може змінювати ландшафт та створювати тварин.

![Інтерфейс користувача](github/interface.png)

1. Наступний крок
2. Зміна вибраного ландшафту на поле
3. Зміна вибраного ландшафту на океан
4. Випадкова генерація мапи
5. Створення кролика
6. Створення вовка
7. Створення вовчиці

## Діаграми класів

В проєкті широко використовуються абстрактні класи та інтерфейси. Це дозволяє надати більшу гнучкість системі та
легкість горизонтального і вертикального розширення.

### Діаграми класів ландшафту

![Ландшафт](github/biomes.png)

### Діаграми класів тварин

![Тварини](github/animals.png)

### Діаграми класів територій

![Території](github/maps.png)

## Приклад роботи програми

### Поширення кроликів по острову

![Розмноження кроликів](github/rabbits-breading.png)

### Полювання вовка

![Полювання вовка](github/wolf-hunting.png)

## Додаткові посилання

[Курсова робота](https://drive.google.com/file/d/1OIrnieDCa3ZzQUCHp2ltlayG-QOWSc3B/view?usp=sharing)
